<!DOCTYPE HTML PUBLIC "-//W3C//DTD HTML 4.01 Transitional//EN">

<html>
<head>
<title>Azioni principali, set 1</title>
<link href="style.css" rel="stylesheet" type="text/css">
</head>
<body background="images/back.gif">
<!--START-->


<h3>Azioni principali, set 1</h3>

Il seguente set di azioni si occupa di suoni, di rooms, e di creare, cambiare, distruggere
istanze di oggetti.

<p>
<b><img src="images/action_create.bmp"> Create Instance</b><br>
Con questa azione puoi creare un istanza di un oggetto. Devi specificare quale
oggetto creare e la posizione dell'istanza. Se spunti la casellina <b>Relative</b>,
la posizione sarà relativa a quella dell'istanza attuale. Creare istanze durante
il gioco è estremamente utile. Un'astronave può creare proiettili; una bomba può
creare un'esplosione, ecc. In diversi giochi sarà utile avere un oggetto controller
che crei a intervalli di tempo mostri o altri oggetti. Per le istanze create con
questa azione viene eseguito l'evento Create.

<p>
<b><img src="images/action_createspeed.bmp"> Create Moving</b><br>
Questa azione funziona esattamente come quella precedente, ma ha due campi
d'inserimento in più. Qui puoi anche specificare la velocità e la direzione
dell'instanza che verrà creata. Se spunti la casellina <B>Relative</B>,
la posizione sarà relativa, ma non lo saranno la velocità e la direzione.
Per esempio, per far muovere un proiettile nella direzione della persona che
lo spara devi usare un piccolo trucco. Inserisci 0,0 come posizione, e spunta
la casellina <B>Relative</B>. Come direzione ci serve la direzione attuale
dell'istanza della persona, che può essere ottenuta scrivendo nel campo
<tt>direction</tt>.(In realtà questa è una variabile che indica sempre la
direzione in cui si sta muovendo l'istanza.)

<p>
<b><img src="images/action_createrandom.bmp"> Create Random</b><br>
Questa azione ti permette di creare un'istanza di un oggetto scelto
casualmente fra quattro. Devi specificare i quattro oggetti e la posizione.
Verrà creata un'istanza di uno di questi quattro oggetti nella posizione
indicata. Se spunti la casellina <b>Relative</b>, la posizione sarà relativa 
a quella dell'istanza attuale. Se ti serve una scelta fra meno di quattro
oggetti puoi lasciare No Object per alcuni di essi. Questa azione può essere
utile per creare un nemico casuale in una certa posizione, ad esempio.

<p>
<b><img src="images/action_change.bmp"> Change Instance</b><br>
Con questa azione puoi cambiare l'istanza attuale con un istanza di un
altro oggetto. Puoi, ad esempio, cambiare l'istanza di una bomba con
un'istanza di un esplosione. Tutte le impostazioni, come il movimento o
il valore delle variabili, rimarranno invariate. Puoi indicare se debbano
essere eseguiti gli eventi Destroy per l'oggetto corrente e Create per il
nuovo oggetto.

<p>
<b><img src="images/action_destroy.bmp"> Destroy Instance</b><br>
Questa azione distrugge l'istanza attuale. L'evento Destroy verrà eseguito.

<p>
<b><img src="images/action_killposition.bmp"> Destroy at Position</b><br>
Questa azione distrugge tutti gli oggetti il cui bounding box contiene la
posizione indicata. Ciò può essere utile, ad esempio, per l'esplosione di una bomba.
Se spunti la casellina <b>Relative</b>, la posizione indicata sarà relativa a
quella dell'istanza attuale.

<p>
<b><img src="images/action_sprite.bmp"> Change Sprite</b><br>
Usa questa azione per cambiare lo sprite dell'istanza.Devi indicare il nuovo sprite.
Puoi anche indicare quale subimmagine debba essere visualizzata. Normalmente dovresti
scegliere 0 (la prima subimmagine) a meno che non ti serva una subimmagine in particolare
Usa -1 se non vuoi cambiare la subimmagine attualmente visualizzata. Puoi infine
cambiare la velocità dell'animazione delle subimmagini. Se vuoi che sia visualizzata
soltanto una subimmagine, imposta la velocità a 0. Se la velocità è maggiore di 1,
alcune subimmagini verranno saltate. Non usare velocità negative.
Cambiare sprite è molto utile. Per esempio, capita spesso che tu voglia cambiare
lo sprite di un personaggio a seconda della direzione in cui cammina. Ciò può essere realizzato
creando sprite differenti per ognuna delle (quattro) direzioni e inserendo
all'interno degli eventi Keyboard delle le quattro frecce il cambiamento della direzione
e dello sprite.

<p>
<b><img src="images/action_spritetransform.bmp"> Transform Sprite</b><br>
Usa questa azione per cambiare la dimensione e la rotazione dello sprite dell'istanza.
Usa i fattori scalari per renderlo più grande o più piccolo. L'angolo ruota lo sprite
in senso antiorario. Per esempio, per ruotare lo sprite nella direzione del movimento
usa <tt>direction</tt> come angolo. Ciò può essere utile per un'automobile. Puoi
anche indicare se lo sprite debba essere specchiato orizzontalmente o verticalmente.
<b><i>Questa azione è disponibile soltanto nella Standard Edition.</i></b>

<p>
<b><img src="images/action_spritecolor.bmp"> Color Sprite</b><br>
Normalmente lo sprite è disegnato così com'è. Con questa azione puoi cambiare il colore
dello sprite. Questo colore viene mescolato con lo sprite, ovvero viene combinato
con i colori dello sprite. Se vuoi disegnare lo sprite in diversi colori dovresi
creare lo sprite in bianco e nero e usare questa azione per cambiare il colore reale.
Puoi anche indicare la trasparenza. Con il valore 1 lo sprite sarà opaco, mentre 
con un valore nullo (zero) sarà completamente trasparente, diventando perciò invisibile.
Con un valore intermedio potrai vedere parzialmente il background attraverso lo sprite.
Ciò è utile per creare esplosioni.
<b><i>Questa azione è disponibile soltanto nella Standard Edition.</i></b>

<p>
<b><img src="images/action_sound.bmp"> Play Sound</b><br>
Con questa azione puoi riprodurre uno dei suoni che hai inserito nel tuo gioco.
Puoi scegliere il suono che vuoi riprodurre e se questo debba essere riprodotto
solo una volta (l'opzione di default) o debba ripetersi all'infinito.
Possono essere riprodotti nello stesso momento più suoni wav, ma un solo midi.
Perciò se avvii un suono midi, verrà fermato il suono midi attuale.

<p>
<b><img src="images/action_soundend.bmp"> Stop Sound</b><br>
Questa azione ferma il suono indicato. Se più istanze di questo suono
sono in riproduzione, verranno fermate tutte.

<p>
<b><img src="images/action_ifsound.bmp"> Check Sound</b><br>
Se il suono indicato è in riproduzione, l'azione successiva verrà eseguita.
Altrimenti verrà saltata. Puoi spuntare la casellina <b>Not</b> per
indicare che l'azione successiva deve essere eseguita se il suono indicato
non è in riproduzione. Ad esempio, puoi controllare se una musica di sottofondo
è in riproduzione e, se non lo è, avviarne un'altra.
Questa azione ritorna true quando il suono è realmente riprodotto dagli altoparlanti.
Dopo aver eseguito l'azione per far partire un suono, questo non raggiunge immediatamente
gli altoparlanti, perciò questa azione potrebbe ancora ritornare false per
qualche momento. Allo stesso mondo, quando il suono viene fermato, lo si percepisce
ancora per un attimo (ad esempio a causa dell'eco) e l'azione ritornerà ancora true.

<p>
<b><img src="images/action_roomprevious.bmp"> Previous Room</b><br>
Con questa azione il gioco torna alla room precedente. Puoi indicare l'effetto di
transizione tra le room. Dovresti fare delle prove per vedere quale preferisci.
Quando le room non hanno la stessa dimensione sarebbe meglio non usare gli effetti
di transizione.
Se ti trovi nella prima room il gioco darà errore.

<p>
<b><img src="images/action_roomnext.bmp"> Next Room</b><br>
Il gioco si sposta alla room successiva. Puoi indicare l'effetto di transizione.

<p>
<b><img src="images/action_roomcurrent.bmp"> Restart Room</b><br>
La room attuale viene ricominciata. Puoi indicare l'effetto di transizione.

<p>
<b><img src="images/action_roomother.bmp"> Different Room</b><br>
Con questa azione puoi spostarti in una room a scelta. Devi indicare la room
e l'effetto di transizione.

<p>
<b><img src="images/action_ifroomprevious.bmp"> Check Previous</b><br>
Questa azione verifica se esiste una room precedente. In tal caso, l'azione
successiva viene eseguita. Normalmente userai questo controllo prima di
passare alla room precedente.
This action tests whether the previous room exists. If so, the next action
is executed. You normally need this test before moving to the previous room.

<p>
<b><img src="images/action_ifroomnext.bmp"> Check Next</b><br>
Questa azione verifica se esiste una room successiva. In tal caso, l'azione
successiva viene eseguita. Normalmente userai questo controllo prima di
passare alla room successiva.

<!--END-->
</body>
</html>

<!-- KEYWORDS
creating objects creare oggetti
object actions azioni oggetti
room actions azioni room
--> 